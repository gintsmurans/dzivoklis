Title: Laiks
Date: 2008-03-26 10:26
Category: Sākums
Tags: 2008
Lang: lv

Uzrakstot nosakumu "Laiks" īsti nevar saprast par ko rakstā ies runa. Angļu valodā ir divi jēdzieni - "Time" un "Wheather", savukārt latviski jāsaka "Laiks" vai "Astroloģiskais laiks". Mja, tāda jau mums ir tā latviešu valoda. Par ko es īsti gribēju rakstīt?

Šorīt pieceļoties aiz loga notiekošais mazliet izbrīnija. Pirms pāris dienām spīdēja saule, savukārt uz nedēļas beigām sola +6/7 grādus, bet šodien no rīta mašīnu nācās "izrakt"(mazliet pārspīlēju) no kupenas. Šausmīgi interesants laiks mums ārā, vismaz interesantāk. :) Katrā ziņā esmu ar mieru sadzīvot ar tādu laiku, galvenais, lai ik pa laikam uzspīd saulīte .. savādāk visu laiku tāds drūms laiks, līdz ar ko arī cilvēki drūmi.

Vēl esmu pamanījis, ka šogad negribas snowot. (Kas notiek? :) ) Gribas vasaru, siltumu, pludmali, smiltis, daudz saules, siltumu, smiltis, sauli, pludmali, utt... :)

Vēl kāda lieta. Pirms kāda laika rakstīju, ka divu gadu laikā esmu apņēmies nopirkt chevrolet captiva.  Sekojot modei un benzīna cenām kā arī apstākļu piespiests šo nodomu esmu atmetis. Apstākļi ir tādi, ka esošais 1990. gada honda civic draud izjukt pa detaļām un maijā skati noteikti neizies. Biju aizbraucis uz servisu un izrādās, ka visa ritošā daļa turas kopā uz (kā veci cilvēki saka) godavārdu. Pašlaik ir dilema izvēlēties ne tik labu 2005 gada Renault Clio vai arī ļoti labu 2006 gada Renault Modus.

Man mašīnas izvēle ir pašlaik grūtākais lēmums, ko nācies pieņemt. Jau kādus 2/3 mēnešus skatos un domāju, ko labāk un ko labāk nē. Stulbākais tas, ka pie ierobežotiem līdzekļiem ir diezgan grūti izvēlēties, jo visas smukās/labās mašīnas ir tās jaunākās un dārgākās, bet tām, kuras nav tik jaunas, ir dažādas lietas, kas nepatīk, kā piemēram liels patēriņš vai mazs aprīkojums.

Kāpēc Renault? Tāpēc, ka man diezko nepatīk visi BMW, VW un audi, nemaz nerunājot par nisaniem, fiatiem, utt. Ir, protams, modeļi, kas patīk no minētajām markām, bet visiem ir kaut kādas lietas, kas nepatīk. Piemēram VW new beetle, maza, smieklīga mašīna, bet šausmīgi tērē degvielu un ir tikai divas vietas/durvis. labs variants būtu VW polo, bet tie, kas patīk sākās no kaut kāda 2005/2006 gada, kas attiecīgi maksā dārgas naudas un tie lētākie ir bez kaut kā ko baigi gribas. Baigi gribas - Elektriski logi(arī aizmugurē), elektriski spoguļi, apsildāmi spoguļi, kondicionieris(kā plus), signalizācija un imobilaizeris. Vēl bija variants ford focus, bet tur stāsts tāds pats kā ar VW Polo. Man Ford focus zem 2005 gada no priekšas izskatās kā krupis(lai piedod man ford īpašnieki). Par BMW varu teikt tikai to, ka lieka degvielas izšķiešana un, ja kāds arī patīk, tad tas maksā "milijonus". Piemēram, BMW Z4. :) Vēl arī skatījos uz tiem tur Mercedes A sērijas ģimenes brīnum-braucamajiem, bet mazliet baida, ja būs kaut kas jāremontē, būs jāņem papildus kredīts, lai nosegtu remontu izmaksas.

Redzēs vai beigās vispār kāda mašīna sanāks. :) Katrā ziņā Tas Renault modus izskatījās baigi labs variants un uz to tā kā vairāk iet.
P.s. Sanāca tā, ka virsraksts neatbilst rakstam.
