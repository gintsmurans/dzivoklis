Title: Inflācija, inflācija
Date: 2008-04-23 08:22
Category: Sākums
Tags: 2008
Lang: lv

Būs jāizveido jauna kategorija par inflāciju. :D

Gribēju tikai norādīt uz šo "mistiski neiespējamo" [rakstu](http://www.tvnet.lv/zinas/inflacija/article.php?id=542805). Tātad, cik ilgi būs mums tādas algas vai tādas cenas?

Mēs īstenībā nedzīvojam, mēs mēģinam izdzīvot, jo mums jau nekas cits bez ikmēneša maksājumiem, ēdiena un degvielas nesanāk. Nu labi, pārāk skarbi, sanāk jau tāpat, bet kā mēs dzīvojam? Es piemēram strādāju bankā, bet dzīvoju vēljoprojām kopmītnēs .. kāpēc? Tāpēc, ka samaksājot pusi algas par īri un šeit runa iet par normālu dzīvokli nevis [šādu](http://www.ss.lv/msg/lv/real_estate/flats/riga/centre/Vn0BH0tgSFQ=.html) un otru pusi ikmēneša maksājumos, nepaliktu diezko daudz iztikai. Protams varētu teikt, ka pats vainīgs, ka man ir tādi un tādi kredītu/līzingu maksājumi, bet kā savādāk? Dzīvot tukšā dzīvoklī? Iet visur ar kājām un braukt ar sabiedrisko transportu vai visu laiku paļauties uz draugiem, ja kaut kur vajag aizbraukt, visu laiku skatīties 15" Tv, jo to var atļauties un cilvēkiem prasīt, kas ir internets? Arī stulbi! Es vispār nesaprotu kā viens cilvēks bez jebkāda atbalsta ar viduvēju Latvijas algu varētu tikt pie dzīvokļa. Ņemt hipotekāro un 40 gadus maksāt? Bet, ja 25. gadā sanāk krīze? Visi 25 gadi pa velti maksāti? Tā pati īrēšana vien beigās sanāk :D. Skumji...

(Varbūt kādam ir kāds pazīstams, kas varētu izīrēt normālu dzīvokli līdz 150ls mēnesī + komunālie?)
