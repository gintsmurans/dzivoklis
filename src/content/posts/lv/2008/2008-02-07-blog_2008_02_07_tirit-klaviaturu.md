Title: Tīrīt klaviatūru
Date: 2008-02-07 06:48
Category: Sākums
Tags: 2008
Lang: lv

Diemžēl nav man nevienas iespaidīgas bildes, bet skats bija iespaidīgs. Viss sākās, kad nopirku saspiestu gaisu, lai varētu iztīrīt datoru, kurš jau ir pilns ar putekļiem. Vakarā sēdēju pie datora un grozīju to bundžu - nevarēju izdomāt, ķerties klāt vai nē. Uz bundžas ieraudzīju uzzīmētu klaviatūru: "Jāpamēģina!". Ieliku klaviatūrā un spiedu. Tā kā neviens puteklītis nekur nelidoja, beidzu savu pūšanu un izņēmu plasmasas galu no klaviatūras. Pēkšņi bija dzirdama tāda kā čirkstoņa un nākamajā momentā visa klaviatūra liesmās. Pirmais uzliesmojums bija kaut kur ap monitora augstumu un skats bija iespaidīgs. Uzreiz pielecu kājās un sāku pūst liesmu, pirmais pūtiens, otrais .. sanāca. Sāku meklēt pēc iemesla. Izrādās, ka blakus klaviatūrai deg svecīte :D.

Tiku cauri ar pamatīgu smaku istabā un diezgan lielu izbrīnu.

Padoms. Nemēģiniet sveces tuvumā lietot saspiestu gaisu.
