Title: Alu sieviete
Date: 2008-02-06 08:16
Category: Sākums
Tags: 2008
Lang: lv

Ar šo rakstu esmu šausmīgi aizkavējies. Gribēju uzrakstīt jau ļoti sen, bet visu laiku kaut kā nepieķēros. Tad nu lūk .. bijām aizgājuši uz izrādi Alu sieviete(paldies [Artūram][1]   par biļetēm). Pirms kāda ilgāka laika rakstīju par [alu cilvēku][2] , bet šī izrāde ne tuvu nelīdzinās alu cilvēkam. Lai piedod man izrādes režisori, veidotāji un atbalstītāji, bet man nepatika. Ja alu cilvēkā Ainārs Ančevskis atnāca uz skatuves mierīgi stāstīdams par to kā ir un kā nav ar mazu humoru pasmiedamies par sievietēm, tad alu sieviete vienkārši rupji apsmēja vīriešus, visu laiku pieminot zeķes, apakšbikses, seksu un pautu maisu. Protams, ka varēja arī izsmieties, tikai mazliet kaitināja vienas sievietes histēriskie smiekli. Katrā ziņā, ja būtu jāvērtē, tad es dotu 3 GM burtiņus no 5.5 un tomēr iesaku visiem noskatīties, jo šīs abas izrādes ir mazliet savādākas kā pārējās.

  [1]: http://arturs.jaffa.lv
  [2]: http://nesaprot.net/2007/05/07/alu-cilveks/
