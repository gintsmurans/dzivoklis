Title: Izglītība. Vai tiešām?
Date: 2008-03-10 14:53
Category: Sākums
Tags: 2008
Lang: lv

Netīšām uzdūros [rakstam par izglītību][1] . Beidzot kāds ir uzrakstījis  to, ko es nemācēju pateikt. Es pilnībā piekrītu, ka bērniem ir jāiemāca saprast, nevis jāiekaļ galvā reizrēķins. Es arī uzskatu, ka padomju laiku skolotāji to nevar iemācīt mūsdienu jaunatnei, ja nu vienīgi, ja viņi tiešām mestu pie malas savus principus par to kā viņi ir audzināti, utt, bet ir grūti noticēt, ka kaut kas tāds varētu notikt.

Raksts uzvedināja uz dažādām domām, turpinājumā vairāk par tām.

Pēdējā laikā ļoti daudz jauniešu dara tā kā grib, neklausa vecākus, utt, un visi šausmīgi sākuši lietot alkoholu, un nez kādos veidos vēl bojā savu veselību. Jautājums ir - Kādēļ tas tā ir? Dzīve grūta? Gribas vairāk nekā var atļauties un līdz ar to mēģina slīcināt bēdas? Man reiz bija draudzene, kas teica: "Es tā daru, lai tiktu vaļā no visa, kas sakrājies." ... ....... Tā arī es nesapratu, kas tad ir tas viss, kas sakrājas un kāpēc tādēļ ir jāpiedzeras. Visu var atrisināt, ja vien pats to gribi un alkohols ir tikai tāda stulba aizmiršanās līdz nākošajai reizei. Varbūt tāpēc, ka pēdējos gadus laiks padrūms un visiem līdz ar to tādas pesimistiskas domas? Varbūt vecāki vainīgi? Visi pievērsušiem tam kā sagrābt vairāk naudas un pavisam aizmirsuši par saviem bērniem, kas noved pie atbalsta meklēšanas citur? Bet varbūt tiešām pie visa vainīga izglītība? Tā vietā, lai apmierinātu berna vēlmi saprast kāpēc viņam tas un tas jāmācās, viņš saņem - jo tā ir paredzējusi Izglītības ministrija. Agrāk tā, varbūt, varēja .. visi mācījās un neviens neuzdeva jautājumus. Tagad ir savādāk. Man arī liekas, ka bērni īsti nesaprot, kur viņiem vajadzētu būt un ko vajadzētu darīt .. viņi tikai skatās uz gados vecākiem jauniešiem un seko viņu piemēram. Tāpat arī televīzija, paskataties, ko rāda pa mtv .. sekss, rupjības, utt un jaunieši domā, ja jau rāda pa tv, tad tā ir baigi kruti un pareizi. Skumji skatīties uz to visu. Tiešām negribētos, lai mani bērni aug tādā vidē, kur krutāks ir tas, kurš vairāk izdzer vai tā, kura agrāk pārgulējusi. Konkrēts gadījums. Viena meitene piedāvā otrai meitenei braukt uz tusiņu. Abām 16 gadi. Pirmā saka: "... tad man ar to džeku būs atvadu sekss un es viņu pametīšu. Pēc tam tu vari viņu nogrābt un pārgulēt ar viņu." Otrā meitene, protams, saprātīga un uzskata to visu par stulbumu, bet pirmā .. wtf? 16 gados būs atvadu sekss? Ok, es saprotu, ka 16 gadi tas ir nomāli, ka ir sekss, utt, bet tajā klasē no kuras nāk piemērs dažas jau 13 gados bija pārgulējušas, tā kā spriežat paši.

Bet kā liecina  uzietais raksts, tad lēnām tas sāk cilvēkus uztraukt, kas savukārt nozīmē, ka ļoti lēnām kaut kam vajadzētu mainīties šajā sakarā.

  [1]: http://nuclearsecrets.wordpress.com/2008/02/28/izglitibas-sistema-vargulo-skriesim-piebeigsim-ar-kaju/
