Title: Firefox
Date: 2008-03-12 12:29
Category: Sākums
Tags: 2008
Lang: lv

Pēdējā laikā firefox darbība sākusi pavisam neapmierināt. Patstāvīgi bremzē, karas, utt. Un nemaz nerunāsim par atmiņas rijību. Tad nu lūk kādi mums ir alternatīvi varianti?

1. Internet explorer 7 vai Internet explorer 8 beta
Nu biedzat jokoties, man nekad nav bijusi uzticība internet explorerim, nekā nebija.

2. Opera
Ātrs, labs, bet ne pietiekoši. Nav dažu lietu, ko firefox pārlūkam var pieinstalēt kā "spraudni". Labs piemērs ir firebug. Un dizainiski Opera kaut kā pavisam nesaista.

3. Safari
Tas nav windows pārlūks. Labi, ir ātrs, utt, bet tie gļuki, piemēram, maximizēts logs, minimizējam to un pēc tam uzspiežam restore, kas notiek? Ātri vien Apnika. Tas pats par "spraudņiem".

4. Flock
Flock sevi sauc par sociālo pārlūku(social browser), jo tam ir integrēti dažādi servisi kā piemēram flick, youtube, facebook. Flock ir būvēts uz tieši tādas pašas mozilla bāzes kā firefox(vai arī uz firefox bāzes?), kas nozīmē, ka lielākajai daļai firefox extensiju vajadzētu strādāt arī ar flock. Tad nu lūk, pamēģināju un gsync plugins strādā, firebug arī strādā un ar abiem pluginiem vēl nav bijis gadījums, kad iekaras. Vienreiz tikai negribēja youtubē atskaņot klipiņu. Katrā ziņā pagaidām turēšos pie šī pārlūka - kamēr nebūs iznācis 3. firefoxis un spēs pārliecināt, ka ir to vērts vai arī atradīšu flock kaut ko tādu bez kā/ar ko nevar.

p.s. Ir vēl vesala kaudze ar pārlūkiem, [šeit][1]  var apskatīties sīkāk. Vēl es daudz labu atsauksmju esmu lasījis par Maxthon, varbūt kaut kad arī to patestēšu.
Blogged with the [Flock Browser][2]  :)

  [1]: http://en.wikipedia.org/wiki/Comparison_of_web_browsers#Web_browser_History
  [2]: http://www.flock.com/blogged-with-flock
