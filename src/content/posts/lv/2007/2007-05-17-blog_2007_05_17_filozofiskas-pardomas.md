Title: Filozofiskās pārdomas
Date: 2007-05-17 20:17
Category: Sākums
Tags: 2007
Lang: lv

Kā zināt, ko izvēlēties? T.i. Ir viena konkrēta lieta un vairākas izvēles, bet galvenokārt ir tikai trīs - darīt/nedarīt/atrast kompromisu. Kā izvēlēties lietas?

Piemēram, tev jāšķērso krustojums, tu steidzies, bet deg sarkanā gaisma, tomēr neviena mašīna nebrauc .. tu riskē un ej pāri, bet nepamanīji mašīnu, kas tieši griezās krustojumā un tā, protams, tev uzbrauca virsū .. viss nebeidzās letāli, tevi nogādāja slimnīcā - tikai vieglas skrambas vai arī ne tik vieglas, bet tam nav nozīme, galvenais, ka viss pakārtojas viens otram, ja tev ir vienkārši dažas traumas, tad tu tajā pašā dienā dodies mājās pie sievas un bērniem, bet ja tev ir lielākas traumas tev jāpaliek slimnīcā, tu piezvani sievai un pasaki, kas atgadījies, viņai izjūk vakara pārsteigums, ko viņa gatavojusi tieši šim vakaram vai kādi citi plāni, satikšanāc, etc un viņa dodas uz slimnīcu, pusnakti pavada slimnīcā, no rīta neizgulējusies ierodas darbā, kur sabojā kādam garstāvokli, kurš sabojā kādam citam garstāvokli, kurš savukārt sliktā garstāvokļa dēļ izraisa avāriju un atkal kāds nokļūst slimnīcā... Bet pēkšņi cilvēks pamostas un deg zaļā gaisma un viņs mierīgi pāriet pāri bez jebkādām traumām, vakarā laimīgi nonāk mājās, kur viņu sagaida sieva ar pārsteigumu, kura labi izguļas un nesabojā nevienam garstāvokli un neviens necieš auto avārijā...

Tas ir tikai piemēr, lai ilustrētu, ka pavisam vienkārša mūsu izvēle var ietekmēt tik daudz cilvēku dzīves .. tātad kā zināt vai izvēlētais ceļš būs labs vai nē?

1. Paļauties uz sajūtām? Bet kā tādā gadījumā zināt vai sajūtas ir pareizas? Kā saprast kuras ir īstās sajūtas, kuras ir jāņem vērā? Kā būt pārliecinātam, ka īstās sajūtas netiek apspiestas?

2. Paļauties uz prātu? Un atkal jautājumu jūra - kā zināt vai tu esi izdomājis visu līdz galam, kā pārliecināties, ka izvēle nebūs liktenīga. Tu centies būt gudrs, bet kā tu vari būt pārliecināts, ka tiešām esi gudrs? Ir tik daudz lietas, ko mēs neredzam, tāpēc kā var zināt kā pareizāk rīkoties, ja visu laiku jādomā par to vai ir pieļautas visas iespējas?

Un beigās paliek jautājums - **Kā zināt vai tava izvēle būs pareiza(lai arī kas būtu jāizvēlas)?**
