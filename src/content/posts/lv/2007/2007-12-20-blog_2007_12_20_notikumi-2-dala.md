Title: Notikumi [2. daļa]
Date: 2007-12-20 08:16
Category: Sākums
Tags: 2007
Lang: lv

Turpinot [šo][1]  rakstu .. ceturtais pirkums bija jauna fotokamera. No sākuma skatījos uz [Canon 350D][2] , bet tā nebija uz vietas, tāpēc pasūtīju [Canon 400D][3] par ko arī esmu ļoti priecīgs.

Pirmais iespaids ļoti pozitīvs, jauna pasaule .. dažādi "Shutter speed", "Focal length", etc. No sākuma, kā jau ar visām jaunām fotokamerām, fotogrāfēju visu pēc kārtas un eksperimentēju ar settingiem. Tagad jau esmu sācis domāt ko fotogrāfēt un kā fotogrāfēt. Speciāli pat sapirku daudz spuldzītes istabai, lai sanāktu kvalitatīvākas bildes(jo vienīgais brīdis, kad varu normāli pafotogrāfēt, ir pēc darba), bet sapratu, ka parastās spudzes rada tādu dzeltenīgu gaismu, ir doma iegādāties dienasgaismas spuldzes, bet gan jau to kādreiz. Par pašu fotoaparātu.

Atšķirībā no Canon EOS 350D tam ir lielāks ekrāns un visi mērījumi, ir pārcelti uz to (350D ir vēlviens mazs ekrāniņš). Vēl klāt nāk sensora tīrītājs, kas ar kaut kādām ultra skaņas vibrācijām "nobirdina" putekļus no sensora. Un vēl arī pikseļu skaits palielinājies uz 10MPix. Noteikti ir vēl kāds uzlabojums, ko es ātrumā neatceros. Katrā ziņā kamera ir pat ļoti laba .. pafotogrāfēju un visu laiku skatījos kā sanākušas jaunās bildes. Vienā dienā, kad vajadzēja atrast bildi, kas fotogrāfēta ar veco Ixus(ko starp citu vēljoprojām domāju salabot), sapratu cik laba ir jaunā kamera. :)

Nu jau esmu safotogrāfējis ~2500 bildes, no kurām daudzas tapa pirmajos testos ar dažādiem settingiem. Esmu sapratis, ka esošais objektīvs nav pietiekoši labs un esmu sapratis, ka iebūvētā zibspuldze nekam neder. Šeit iederās [Paula][4]  komentārs: "Nebūs labi, ja iepatiksies", jo iepatikās un tagad gribas jaunu objektīvu un zibspuldzi. Cenas šīm lietām ir vienkārši [apbrīnojamas][5] un [apbrīnojamas][6] , kas nozīmē, ka tuvākajā laikā man nespīd ne viens ne otrs, tāpēc jāmēģina vien fotogrāfēt ar to, kas ir.

Lai vai kā, man nepatīk gari tehniski apraksti,tāpēc šoreiz beigšu, bet turpmāk noteikti ir gaidāmi raksti saistībā ar fotogrāfēšanu un fotogrāfiju.

  [1]: http://nesaprot.net/2007/12/14/notikumi-1-dala/
  [2]: http://www.canon.lv/products/about.asp?id=1378
  [3]: http://www.canon.lv/products/about.asp?id=1725
  [4]: http://pbs.lv
  [5]: http://www.cenugids.lv/?q=Speedlite+580EX&amp;sm=&amp;pf=&amp;pt=&amp;sc=1
  [6]: http://www.cenugids.lv/?q=Canon+EF+85mm+f%2F1.8+USM&amp;sm=&amp;pf=&amp;pt=&amp;sc=1
