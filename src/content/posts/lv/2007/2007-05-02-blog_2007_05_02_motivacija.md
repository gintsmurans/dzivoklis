Title: Motivācija
Date: 2007-05-02 12:00
Category: Sākums
Tags: 2007
Lang: lv

Mana teorija par motivāciju ir sekojoša. Motivācija veidojas pateicoties vēlmēm/idejām/plāniem/mērķiem/utt(turpmāk mērķis). Motivācija liek darīt nepieciešamās darbības ar prieku un .. prieku, lai piepildītu attiecīgās lietas.

Piemēram tu gribi nopirkt sev jaunas zeķes. Lai nopirktu jaunas zeķes vajadzīga nauda, bet lai naudu nopelnītu vajadzīgas zināšanas, darbs un vēl visādas lietas... Sīkumos neiedziļinoties sāksim ar stāvokli, kad darbs jau ir dabūts un notiek strādāšana. Lai darbs ietu uz priekšu ir vajadzīga motivācija darīt darbu. Tā kā mērķis ir un šajā gadījumā mērķis ir zeķes, tad arī motivācija ir. Ja kāda no piramīdas daļām sabrūk, tad sabrūk arī visa piramīda. Pieņemsim, ka zeķēm cenu uzceļ līdz 5Ls par komplektu. Bet tev vēl ir jāsamaksā viens .. divi .. n-tie rēķini un tu saproti, ka zeķēm nesanāks, tāpēc sabrūk visa zeķu motivācijas piramīda un tu necenties strādāt ne kvantitatīvāk, ne kvalitatīvāk, bet vienkārši strādā, lai nomaksātu to kas ir jāmaksā. Rēķinu nomaksa nesniedz nekādus motivācijas kalnus, jo neviena mērķis jau nav maksāt rēķinus, vienīgais gadījumā, ja rēķins ir piemēram kredīts, kura rezultātā tu esi īstenojis kādu mērķi, tomēr šajā gadījuma motivācija bija darīt lietas, lai dabūtu kredītu un jebkurā gadījumā tas nesniedz papildus motivāciju maksāt ikmēneša maksājumu kredītam, jo tā lieta tev jau ir nopirkta. Bet pieņemsim, ja normālām zeķēm cena vēl joprojām ir 0.90 - 1.20 Ls un ir motivācija strādāt, tu centies strādāt, lai saņemtu papildus prēmijas, utt un saņemot samaksu par padarīto darbu apmierini motivāciju un sasniedz mērķi - ieej veikalā un nopērc zeķes .. motivācija beidz pastāvēt, jo nav vairs mērķa, tāpēc jāmeklē jauns mērķis un sākas viss no jauna. Es protams neaplūkošu visas iespējas kā motivācija var beigt pastāvēt, bet es gribēju pievērsties vēlvienai iespējai, kad motivācija izveido citu motivāciju.

Pieņemsim par padarīto darbu tu saņem 10Ls. Tev ir jāsamaksā rēķini 5Ls vērtībā. 3Ls būs nepieciešmi, lai izdzīvotu, savukārt pa 1.20ls tev sanāk ilgi kārotās zeķes. Un tieši šo mēness tev ir papildus prēmija 2Ls. Bet .. tieši šo mēness tev izmaksā tikai 3Ls un pārējo maksās vēlāk. Rēķini iekavējušies un sāk skaitīties procenti. Ir divi varianti kā rīkoties.

1. Tu kaut ko samaksā rēķinos un katru dienu grauz nagus un domā šodien ieskaitīs atlikušos 9Ls un prēmijā nopelnītos 2ls samaksāsi par rēķinu kavējuma procentiem, zeķēm nesanāks un visu mēnesi būs jābadojas un sanāk, ka tavi nostrādātie 2Ls, lai iegūtu prēmiju nav nekā vērti un visa tava motivācijas piramīda sabrūk. Pastāv iespēja arī aizņemties no kāda, bet ja tu aizņemies, tad ir arī jāatdod.
2. Tu ķeries pie radikāliem līdzekļiem. Un tieši šeit rodas papildus motivācijas un šis ir tas gadījums, kad rēķinu nomaksa pārtop par mērķi neiekrāt parādus. Pie radikāliem līdzekļiem varētu pieskaitīt darba vietas maiņa, papildus ienākumu meklēšana, utt... Un motivācija meklēt kaut ko citur ir daudz lielāka, jo ir vairākas motivācijas vērstas vienā virzienā... mērķis neiekrāt parādus rēķiniem, mērķis nebadoties, mērķis nopirkt zeķes, līdz atkal viss normalizējas - zeķes ir kājās, pazūd mērķis neiekrāt parādus rēķiniem, utt...

Secinājumi:

1. motivācija nevar pastāvēt bez mērķa/idejas/plāna/vēlmes
2. motivācija beidzas līdz ar mērķa sasniegšanu
3. maza motivācija nav vienīgais, kas traucē sasniegt mērķi
4. lietas, kas ir jādara obligāti/piespiedu kārtā, piemēram, jānomaksā rēķini, nesniedz papildus motivāciju(izņemot gadījumu, kad rēķinu nomaksa pārtop par mērķi neiekrāt parādus)
5. motivācija var palielināties un samazināties kā arī rasties no citas motivācijas
