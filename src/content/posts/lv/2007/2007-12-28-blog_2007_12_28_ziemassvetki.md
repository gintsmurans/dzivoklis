Title: Ziemassvētki
Date: 2007-12-28 12:59
Category: Sākums
Tags: 2007
Lang: lv

![s1][1]

Ziemassvētki nosvinēti, dāvanas izsaiņotas, bet ne par to es gribēju rakstīt. Pagājušo sestdien ar Bū bijām Hansabankas Ziemassvētku ballē.

Balle notika Reval Hotel Latvia un pieteikušies bija ap 4500 cilvēku(nezinu gan cik bija ieradušies). Bija daudz ēdamā, bija daudz dzeremā, utt. Bija 4 zāles - Ziema, Pavasaris, Vasara, Rudens. Protams, neskatoties, uz lūgumu(lielā cilvēku skaita dēļ) izvēlēties vienu zāli un tajā turēties, daudzi cilvēki staigāja apkārt un dažbrīd kustība notika tādā ātrumā, kas salīdzināms ar sastrēguma stundu ātrumu uz vanšu tilta. Bet arī par to es negribēju rakstīt.

Es gribēju uzrakstīt par to kādēļ vairākums cilvēku gāja uz balli. Protams, tas bija Prāta Vētras un dažiem Cosmos dēļ. Par Cosmos.

Piedodiet, bet man nepatīk viņu mūzika, tiešām nepatīk, bet es apbrīnoju viņu balsis, it sevišķi puisi ar zemo balss tembru. Tāpat [Džeksons][2] , tā mainīt balss tembru no augsta uz zemu kā viņš to darīja koncertā, likās diezgan *impressive*. Lai vai kā, man tomēr nepatīk viņu mūzika. :)

Ar Prāta Vētru ir savādāk. Pirms tam esmu bijis tikai uz vienu viņu koncertu un šis noteikti bija labāks. (Zinājāt, ka viņi plāno izlaist jaunu albumu?) Tā nu es tur stāvēju (klausījos Renāra dziedāšanu) un prātoju, ka tā īsti man neviena cita latviešu grupa nav patikusi un vienīgā reize, kad es iegādājos kādu lēgālu mūzikas ierakstu bija kaut kad baigi sen, kad nopirku kaut kādu(vai nu "Kaķēns, kurš atteicās no jūrasskolas" vai arī "Starp divam saulēm") kaseti. Un tad es nonācu pie secinājuma, ka viņi ir manā grupu saraksta pašā pirmajā vietā. Un tur es stāvēju, 2. rindā, klausīdamies par rudeni, kaķēniem un tiešsaisti(Online), apcilādams dažādas pārdomas, kas raksturīgas gada nogalei.

Prāta vētra nodziedāja arī dziesmu no jaunā albuma, kopā ar Gunāru Kalniņu un Gospeļu kori (tajā brīdi man patika, bet tas varbūt koncerta iespaidā). Vēl arī pamanīju Gustavo, it kā sasmaidoties ar Renāru. Iespējams man tikai izlikās, bet varbūt ir gaidāma kāda kopīga dziesma? Lai vai kā, koncerts bija patiešām *uber*.

Pēc Prāta Vētras braucām mājās. Tā kā uz balli mūs atveda, tad atpakaļ braucām ar taksi, kas mazliet mani nošokēja, jo par braucienu paprasīja 5Ls. Es biju dzirdējis, ka var pa 2Ls vai pa 2.50Ls, bet 5Ls (līdz iļģuciemam) :O, acīmredzot inflācija. Nekad nebiju braucis ar taksi, un drošvien vairāk arī nebraukšu.

  [1]: http://mstuff.org/blog/wp-content/uploads/2007/12/hb-zs-balle-150x150.png
  [2]: http://www.blogs.lv/raksti/14662/Reinis-Sejans/
