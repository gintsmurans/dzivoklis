Title: Ieraksts.
Date: 2007-07-31 06:00
Category: Sākums
Tags: 2007
Lang: lv

Sen neesmu atkal neko rakstījis. Šoreiz gribēju uzzināt vai es esmu vienīgais, kam šķiet, ka kaut kas ar laiku nav kārtībā? Ok, es saprotu, ka var būt apmācies, bet šorīt sajutu tādus kā drebuļus un kolēģis piebilda, ka ārā ir +13 grādi pēc celsija. Nezinu kā visiem pārējiem, bet man tas šķiet mazliet neparasti, es nezinu, vai bažām ir pamats, bet vai tiešām nevajag sākt domāt par daudz siltu jaku iepirkšanu .. šitā mums leduslaikmets iestāsies. Tas viss, mazliet, atgādina filmu [The Day After Tomorrow][1] . (Tiem, kas nav redzējuši filmu, iesaku noskatīties.)

Filmā pirmās pazīmes bija ļoti strauja ledus kušana vienā no poliem (neatceros kurā, bet būtībā tam nav arī nozīmes), visādi tornado un ripuļi (tie tur, kas noposta visu savā ceļā .. virpuļi), mežonīgs aukstums, kas pat helihoptera dzinēju sasaldēja(darbībā esošu dzinēju), paisumi, utt... Būtu grūti izdzīvot, ja gadījumā kaut kas tāds uznāktu Latvijai. Ar tādu paisumu kāds filmā bija Ņujorkā, es domāju, Rīga tiktu apludināta pilnībā, pietiktu jau tikai ar dambja pārraušanu uz daugavas un nemaz nerunājot par paisumu no jūras. Vienīgais es nedomāju, ka tik lieli viļņi baltijas jūrā vispār ir iespējami. Katrā ziņa neesmu kompetents, lai par to spriestu. Es tik zinu, ka jābēg kaut kur uz latgali būs, vai pat Lietuvu, Poliju...

Par aukstumu runājot. Ja ir tik auksts, ka metāls sasalst pāris sekundēs, tad vienīgais glābiņš varētu būt dziļi zem zemes, tā kā jau laikus atbrīvojam pagrabus un ierīkojam tur kamīnus.

Sarunāju visādas muļķības, bet par tēmu runājot, man tiešām liekas, ka kaut kas te nav labi .. man arī liekas, ka cilvēki saņem pārāk maz saules un ir baigi kašķīgi un neapmierināti. Runājot par cilvēkiem, uzrakstīšu vēlvienu rakstu.

Jauku dienu un prognozēšanu vēlot... :)

  [1]: http://imdb.com/title/tt0319262/
