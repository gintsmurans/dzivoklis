Title: Šodien 2
Date: 2007-08-14 17:23
Category: Sākums
Tags: 2007
Lang: lv

Domāju iet gulēt un rīt kāpt ar labo kāju no gultas, bet pirms tam gribu pastāstīt par šodienu.

Diena iesākās kā parasti - duša, brokastis, saģērbšanās, mati :), paņemu riteni un dodos uz darbu(mašīna remontā, nākas braukt ar riteni). Pa ceļam ieraudzīju šo skatu:

![s1][1]

Tālāk jau kā parasti pieslēdzu riteni, uzbraucu augšā, ieslēdzu datoru, utt..

Mazliet vēlāk sāku aizdomāties par iepriekšējā darba, atvainojos, "šitu" + saņemot no viņiem epastu vēlvairāk aizdomājos, kā rezultātā radās drūms garstāvoklis kā arī visu dienu gribējās ēst + vēders dīvaini uzvedās(jau 2 vai 3 dienu) + ar visu vēdera padarīšanu negribējās neko darīt + .. + ... Tā pagāja diena.

Tāds mazliet nomākts, beidzot, gāju ārā no darba, kur tad sekoja šis pārsteigums:

![s2][2]

Pirmās domas: "Es tiešām atbraucu ar riteni?", bet mazliet tuvāk pienākot sekoja šis pārsteigums:

![s3][3]

Un apgriežoties apkārt šis:

![s5][4]

Lai nu kur, bet tur nu es tiešām negaidīju, ka man nozags riteni. Tālāk sekoja zvans uz 112, kur mani savienoja ar kaut ko un tālāk vēl kaut ko, pēc mazas izskaidrošanās, kas ir ritens un kas rats(otrā galā domāja, ka man mašīnai nozags rats), vienojāmies par vārdu velosipēds.

Pēc ~15 minutēm bija klāt kaut kādas apsardzes darbinieks, kurš runāja gandrīz tikai krieviski un attiecīgi no kura es gandrīz neko nesapratu. Tad mani "aiz-eskortēja" uz 9. policijas iecirkni, kur tika aizpildītas 3 lapas ar visādu informāciju. Uz jautājumu: "Ja arī kameras kaut ko ir uzfilmējušas, tad reāli var atrast tādus, kas jau agrāk sodīti, tā?" policists abildēja: "Parasti tām kamerām ir tik slikta kvalitāte, ka pat sevi īsti nevar atpazīt" .. hmz, cerīgi, jeb mazliet precīzāk 60/1, kā mani informēja policijas darbinieks.

Un tā arī gāju uz mājām, pieturoties pie savādā, nomāktā garstāvokļa.

Nobeigumā gribu pateikt, ka esmu dusmīgs un gribas kādu iesūdzēt tiesā un pašā nobeigumā - tātad vakariņas un tad gulēt.

[1]: http://mstuff.org/blog/wp-content/uploads/2007/08/14082007177.jpg
[2]: http://mstuff.org/blog/wp-content/uploads/2007/08/14082007181.jpg
[3]: http://mstuff.org/blog/wp-content/uploads/2007/08/14082007180.jpg
[4]: http://mstuff.org/blog/wp-content/uploads/2007/08/14082007182.jpg
