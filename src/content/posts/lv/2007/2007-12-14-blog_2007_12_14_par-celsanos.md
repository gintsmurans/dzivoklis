Title: Par celšanos
Date: 2007-12-14 11:17
Category: Sākums
Tags: 2007
Lang: lv

[Kolēģis][1]  atsūtīja mazu dzeju, ko sacerējis koko un tā kā sen nebiju lasījis viņa blogu nolēmu paskatīties, kas jauns un uzgāju [rakstam][2] . Izlasot rakstu iedomājos par to kā ir man.

Man ir tā, ka katru rītu ir 3 modinātāji. 1. modinātājs parasti ir telefonā ap 5:45, otrs modinātājs ir 6:00 - atgādinājums telefonā, ka jāceļas un 3. modinātājs kā kuru reizi, bet parasti ap 6:30 - pamatīgs old-school tarkšķis, kas katru vakaru jāuzvelk un jāparegulē atpakaļ pa ~10/15 min. Atkarībā no laika, kad eju gulēt arī celšanās ir dažāda. Ja eju gulēt ap plkst. 4:00 naktī, tad parasti nedzirdu nevienu no modinātājiem un pieceļos ap 8:00 - 9:00 pats, paskatos pulkstenī un steigā skrienu uz darbu. Ja eju gulēt ātrāk (lasīt normālā laikā), tad parasti ir tā, ka 1. modinātāju nedzirdu vai arī tas mistiski parādās citā istabas vietā nekā tika nolikts vakarā. 2. modinātāju atlieku vienu reizi, aizmiegu, un tad kā kuru reizi vai nu vēl atlieku vai arī izslēdzu vispār. Pie 3. modinātāja parasti pieceļos, bet, ja sākumā vienk. pārbīlī lecu augšā ar domu: "Kas notiek?", tad tagad jau pat sagaidu kamēr tas trakais pats aizvērsies un aizeju atkal gulēt. Un tad atkarībā no laika, cikos esmu aizgājis gulēt pēc kāda laiciņa pieceļos, paskatos pulkstenī un attiecīgi rīkojos. Vispār man patīk celties agri un es ļoti gribētu celties 5:00, bet man patīk arī vēlu iet gulēt, jo pašā vakarā parasti uznāk kaut kāds darba spars, līdz ar to visu tā īsti piecelties līdz ar pirmo modinātāju ir sanācis ļoti reti.

Vispār mani kaitina tas, ka tik grūti ir tikt augšā no rītiem, bet laikam jau pārsvarā programmētājiem ir līdzīgi un es domāju, ka tas viss ir saistīts ar gulēt iešanas laiku. Bet, kad es vienu nedēļu biju atvaļinājumā un mēģināju iet gulēt normāli kā vajag un celties ap kādiem 9:00/10:00, uz nedēļās beigām bija tā, ka vienkārši negribējās iet gulēt, nevarēju aizmigt, vienu nakti kaut kādas 2h mocījos līdz aizmigu (man nekad nav bijis viegli aizmigt), iedomājoties par gulēšanu bija viena doma prātā: "Lūdzu tikai ne gulēt!". Vajadzētu to kaut kā "saoptimizēt", bet vienmēr kaut kas steidzams iekrīt, ko vajag izdarīt vai arī uznāk baigā iedvesma un tad nevar tā iet gulēt līdz nav izdarīts :).

Saldu miegu vēlot... :)

  [1]: http://www.artisare.lv/
  [2]: http://nobody.lv/?s=dzive&amp;r=935
