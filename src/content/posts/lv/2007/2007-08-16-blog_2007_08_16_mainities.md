Title: Mainīties
Date: 2007-08-16 21:41
Category: Sākums
Tags: 2007
Lang: lv

Lai kā cilvēki mēģinātu ieskaidrot pretējo, tomēr cilvēki mainās .. un kā vēl mainās... Šīs mazās pādomas radīja [šī][1] raksta izlasīšana. Ja runa iet par internetu, es biju tāds pats  .. dzīvoju kopā ar Janci un  kaut ko tur darījos, es gan tik ļoti ar to visu neaizrāvos. Kāds īsti sakars ar mainīšanos. Ja agrāk man interesēja kaut kur pa brīvu ņemt internetu, tad tagad man galvenais ir, lai provaidera sniegtie pakalpojumi ir attiecīgi samaksai. Un atļaušos citēt Janci: "sagaidīju savu Interneta meistaru, parakstīju līgumu uz gadu (jo tā lētāk) un lietoju to par maksu". Cilvēki kļūst pieauguši, laiki mainās un cilvēki līdz ar to. Es piemēram esmu sācis celties ļoti agri no rītiem, nevis sēdēt līdz rītam pie datora un visu dienu nogulēt, kā tas bija, kad vēl studēju klātienē. (Varbūt tāpēc es vairāk nestudēju klātienē. :D)

Kad tā sāku rakstīt, tad man parasti gribas domāt par to, kas pēdējā laikā ir noticis. No vienas mazpilsētas uz pilsētu, pēc tam no pilsētas uz liepilsētu, visu laiku jauni cilvēki jaunas darba vietas, vēlāk patstāvība. Pēdējo 2 gadu laikā es esmu nomainījis vismaz 5 dzīvesvietas, 3 darbus (Tagad ir 4tais). (Tas gan diezko labi neatsaucas uz CV.)

Šķiet man patika tāda ceļotāja dzīve. Man patika braukt ar autobusu ar vienu mugursomu līdzi, utt .. tagad es nevaru ciest autobusus (bieži rodas tāda fiziska, uz-vemšanu reakcija, bet tas iespējams no karstuma un sliktā gaisa).

Es šodien nopirku kurpes (naudu gan nācās aizņemties - tas ir domāts kādam cilvēkam, kurš ļoti labi apzinās kāpēc tā), kuras man pat patika kā izskatās .. agrāk man riebās kurpes, es biju pārliecināts adidas/nike/converse/kedas(1.7ls/kg) fans, visticamāk es arī būtu staigājis ar savām caurajām kedām līdz noplīstu pavisam, bet ikdienā vairs tā nedrīkst. (Es arī apsveru domu par uzvalka iegādāšanos .. :O) Agrāk man bija bailes tikai no vienas lietas, tagad tās ir vairākas. Tās nav sistītas ar kaut kādām tumsa/utt lietām, bet gan lietas par kurām agrāk nemēdzu vispār aizodmāties. Tāpat man agrāk patika iet uz klubiem, ritīgi izdejoties and stuff, tagad man gribas iet uz pasākumiem par kuriem runā [pbs][2] .

Cilvēki mainās visādi, citi uz labo, citi uz slikto pusi. Es zinu, ka daudzi tā neuzskata un zinu arī kuri, tomēr es domāju, ka esmu mainījies uz labo pusi. Varbūt es sev glaimoju, bet es tiešām tā uzskatu. Es tiešām priecājos par dažiem radikāliem lēmumiem, ko esmu pieņēmis pēdējo divu gadu laikā. Es zinu, ka daudziem tie likās pārsteidzīgi.

Pēc konteksta varētu domāt, ka es palieku vecs, bet tā nebūt nav. Man ir tik daudz visādas trakas vēlmes, daudzas gan no tām pie LV algām nav iespējams īstenot. Piemēram, kāda no īstenojamām - šusmīgi gribētos šovasar paspēt izlekt ar gumiju, Siguldā. :) Tāpat gribētos turpat vēja tunelī palidināties.

Parasti man sabojājas garstāvoklis, kad iedomājos par lietām, ko gribas un, ko varu atļauties. Bet šoreiz par to [šeit][3] .

Jebkurā gadījumā, es neparko negribētu atdot atpakaļ to, kas ir bijis. Un tas ir labi, ka cilvēki mainās, tas nozīmē progressu, bet progress ir labāk par neko vai regresu.

  [1]: http://iists.it/index.php?i=1&amp;j_t=1&amp;lj_id=342
  [2]: http://pbs.lv/blog/699/
  [3]: http://zuz.lv/dgr/raksti/189/tris-spilgtakas-jaunibas-baudisanas-fazes/
