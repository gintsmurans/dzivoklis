Title: Notikumi [1. daļa]
Date: 2007-12-14 09:43
Category: Sākums
Tags: 2007
Lang: lv

Sen neko neesmu rakstījis. Doma atkal kaut ko uzrakstīt bija jau sen, bet pēdējā laikā sanāk tik daudz visādu lietu, ko darīt, ka fiziski nav bijis laika nekam citam pieķerties. Pēdējās, laikam, divas nedēļas (darbadienās) eju gulēt pēc 2:00 un ceļos pēc 5:00, vismaz modinātājs tā domā, bet reāli pieceļos pēc 7:00 un tad skrienu uz darbu. Pāris dienas arī esmu aizgulējies, ar ko pats esmu šausmīgi neapmierināts, tāpēc esmu nolēmis gulēt mazliet vairāk. Arī tāpēc, ka pēdējās dienas bailes skatīties spogulī un tās retās reizes, kad ieskatos, redzu kaut ko zombijam līdzīgu. Lai vai kā gribēju uzrakstīt, kas pēdējā laikā ir noticis, ar ko esmu tik aizņemts un vispār kas notiek.

Esmu sapircis veselu kaudzi ar dažādiem gadžetiem par kuriem esmu pat ļoti apmierināts. Pirmkārt nopirku jaunu datoru. Gribēju labu, jaudīgu, utt, tāpēc nepirku portatīvo. Parametri, apmēram tādi - 2.4 Core 2 Quad, 256 GeForce 8600 gts, NForce 680i čipsets. Sen nebiju sekojis līdzi datoru tehniskajām lietām un tagad nebija diezko viegli:

1. Video kartēm tagad jāskatās ne tikai uz megabaitu daudzuma, bet arī uz bitiem, megaherciem vai atbalsta direcx 10, u.c.;

2. Nekādi nevarēju saprast cik vatus tāds dators varētu patērēt. Beigās paņēmu 600w barošanās bloku (dienu un nakti savā dzīvoklī tādu negribētos atstāt ieslēgtu);

3. Mazliet baidījos no tā, ka kaut kādas komponentes varētu nestrādāt kopā (par laimi viss iet kā vajag).

Pašu datoru pirku no [http://metaleks.lv][1], kur var sakomplektēt kādu vien vajag. Ar pirmo reizi viss negāja tik gludi, jo izrādījās, ka viņiem nav visas preces uz vietas, tāpēc bija divi varianti vai nu atcelt pasūtījumu vai arī norādīt citas preces. Es protams sameklēju citas preces esošo vietā. Viena no lietām, ko nācās mainīt bija mātesplate. No sākuma bija kaut kāda vienu modeli vecāka, tā vietā paņēmu ar NForce 680i Sli čipsetu, vēl uz vietas nebija karšu lasītājs un cietais disks, kuriem vienk. atradu ekvivalentus. Lai vai kā, kopumā esmu ļoti priecīgs par datoru un cik esmu patestējis uz spēlēm, tad strādā ļoti labi. Ok, izņemot crysis, bet man ir aizdomas, ka es kaut ko ne tā tur biju sakonfigurējis, bet man ir baigais slinkums un negribēšana iedziļināties spēles parametros, konfigurēšanā, etc - neesmu es tāds baigais spēļu fans, savukārt cs nekad neesmu spēlējis 1680x1050 izšķirtspējā.

Otrkārt līdz ar datoru nopirku monitoru. Mana izvēle "nokrita pie" Samsung SyncMaster 2232BW. Es mīlu to monitoru, nekad neesmu pat sēdējis pie tik laba monitora un nekad neesmu sēdējis pie 22 collām. :)

Treškārt nopirku jaunas tumbas, bet sāksim vispirms ar vecajām. Vecās tumabs es nopirku par savu pirmo paša sapelnīto naudu par mājas lapas programmēšanu. Toreiz viss kaut kā notika dīvaini, bet savus 50Ls es dabūtu un par tiem nopirku interesantus datora skaļruņus. Interesantu tāpēc, ka zemo skaņu skaļrunis izskatījās pēc olas, daži teica, citplanētieša galvas. Lai arī kā, bet visi bija caurspīdīgi un kopumā man baigi patika, bet tie skaļruņi ir tik daudz ko piedzīvojuši un es pilnībā saprotu un respektēju to, ka nomira pastiprinātājs. Kad vēl mācījos vidusskolā un bija lielais tusēšanās laiks, tad vienu brīdi augsto skaņu skaļruņi ar visu pastiprinātāju mētājās mašīnas bagāžniekā kopā ar briesmīgi (neatceros cik) jaudīgiem basu skaļruņiem. Un pēc pāris nedēļām, kad izņēmu ārā jau čakarējās skaļuma regulators. Tagad bija pagājuši 2 gadi un es domāju bija laiks nopirkt kaut ko jaunu.

Gribējās man [Logitech Z5500][2], bet tā kā tas bija mazliet par dārgu, tad nopirku [Z-4i][3] . Skan ļoti labi, bet kaut kas īsti nav ar basu un augšu attiecību pret uzgriesto skaļumu, jeb mainot skaļumu uz augšu kaut kā prasās basu uzgriezt vairāk, bet uz leju, basu attiecīgi mazāk. Dažreiz, kad stulbie kaimiņi sadzeras, bauro un klausās skaļu mūziku, tomēr prasās tas Z5500.

Turpinājumā par ceturto pirkumu 2. daļā

  [1]: http://metaleks.lv/
  [2]: http://www.logitech.com/index.cfm/speakers_audio/home_pc_speakers/devices/224&amp;cl=gb,en
  [3]: http://www.logitech.com/index.cfm/speakers_audio/home_pc_speakers/devices/253&amp;cl=gb,en
