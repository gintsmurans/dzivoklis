Title: Tveice
Date: 2007-12-14 14:09
Category: Sākums
Tags: 2007
Lang: lv

![Screenshot][1]

Man patīk filmas, kurām nevar paredzēt beigas un šī noteikti bija viena no tādām. Pirmo reizi redzēju filmu kinoteātrī. Nevarējām ar Bū izdomāt uz kādu iet un aizgājām uz šo. Kad filma sākās, tad bija tāds "wtf?", krievu filma? Bet, kad aizgājām, vismaz es biju tāds: "Wow! :O Neko tādu nebiju gaidījis!". Savukārt rakstu gribēju uzrakstīt, jo aizvakar noskatījos atkal.

Es neesmu krievu kino atbalstītājs un mīļotājs, bet šī ir ne tikai viena no labākajām krievu filmām, bet arī ierindojas manā lābāko topā vairāk uz augšpusi. Tā kā ar krievu valodu man ir tā kā ir, tad es varētu kļūdīties, bet manuprāt filma ir par dzīvi, par sagadīšanos, par sapņiem un to piepildīšanos. Visvairāk man filmā patīk tās mierīgums .. var teikt visu filmas laiku fonā skan patīkams ritmiņš. Filmas notikumi risinās mūsdienu karstajā Maskavā. Galvenajās lomās 4 draugi, kuri satikušies pēc ilgāka laika. Viens no draugiem tikko atgriezies no flotes(kā dēļ arī visi draugi satiekas), otrs draugs pēc vidusskolas aizbraucis uz ārzemēm, izbaudījis narkotikas, tusiņus, un visu pārējo. Trešais draugs kļuvis par mūziķi, reperi(arī īstenībā aktieris ir mūziķis) un ceturtais draugs sapņo kļūt par aktieri. Notikumi sāk risināties patiešām interesanti, kad viens no draugiem(mūziķis) aiziet izmainīt naudu, bet saskrienas ar vietējo bandu, kurai, protams, reperis nepatīk un viņš bēg. Tādējādi visi draugi kaut kur pazūd, nokļūst notikumu virpulī, kas liek piemirst par to, ka jāizmaina nauda. Es gan īsti nesapratu kādi sapņi piepildījās diviem no draugiem(atceries, viņi bija četri), bet viens tika pie jaunas mīlestības, savukārt otrs pie tēva(viņam tēvs bija, bet visi notikumi lika tēvam pārdomāt dzīvi, utt).

Es aizmirsu piebilst par meiteni ar fotoaparātu. Viņa apstaigāja pilsētu un fotogrāfēja interesantos notikumus un kaut kā sanāca, ka viņa nofotogrāfē visus tos notikumus, kas notiek ar katru no draugiem. Visas lomas filmā ir savā ziņā saistītas. Piemēram džeks apzog tūristu, uzdāvina meitenei ar fotoaparātu jaunu fotoaparātu, kuru nozaga tūristam, bet meitene izrādās ir policijas šefa meita, bet zaglis beigās tiek iesēdināts vienā kamerā ar tūristu.

Ļoti iedvesmojoša un nomierinoša filma. Piešķiru 5,5 G burtiņus no 5,5.

  [1]: http://mstuff.org/blog/wp-content/uploads/2007/12/zhara_b001.jpg
