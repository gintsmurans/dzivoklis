Title: Pārplānošana
Date: 2016-09-29 00:59
Category: Sākums
Tags: Papīri
Lang: lv

Dzīvoklim ir 4 istabas, 3 izolētas, viena caurstaigājama. Visai neērtā veidā vienai no izolētajām istabām ir nenesoša siena ar virtuvi. Mazliet paprātojot, secinam, ka tā siena jāgāž ārā un caurstaigājamā istaba jāpārtaisa par necaurstaigājamu. Lai to izdarītu nepieciešams arhitekta/būvinženiera atzinums, ka siena ko gribam gāzt ārā nav nesošā siena un apstriprinājums būvvaldē par vienkāršoto pārbūvi.

Kamēr gaidījām dzīvokļa pārdevēju, biju jau sācis meklēt arhitektu. Ja kāds saskaras ar grūtībām atrast arhitektu, tad iesaku uzrakstīt uz attiecīgās pašvaldības būvvaldi. Valmieras būvvalde atbildēja nākošajā dienā ar viņiem zināmo arhitektu sarakstu. Sazinājos ar vairākiem līdz (mazliet piepalīdzot atsauksmēm) nonācām līdz Allai Mellēnai (Iesaku - 26557715), kura atbrauca uz dzīvokli, uzklausīja, ieteica dažādus variantus, uztaisīja pārbūves projektu, saskaņoja ar būvinženieri par sienas nojaukšanu, aizveda pati projektu uz būvvaldi un pēc pāris dienām iedeva jau gatavus, parakstītus papīrus, ar pārbūves projektu, un visu pārējo. Es jau biju sagatavojies birokrātijas paraugstundai, bet viss izrādījās daudz, daudz vienkāršāk. Piebilde - Valmieras būvvalde neprasa maksāt par pārbūves plānu apstiprināšanu (vismaz vienkāršoto), tādējādi nākot pretī Valmieras iedzīvotājiem. Forši!

Pēc pārbūves projekta apstiprināšanas sāku pamazām macīties sketchup'u:
![SketchUp]({static}/images/3d-1.png)

Ar griestiem dzīvojamai istabai un ventilācijas šahtām:
![SketchUp]({static}/images/3d-2.png)

Īsumā plāns ir šāds:

* Nojaukt sarkano sienu, apvienojot virtuvi ar dzīvojamo istabu.
* Uzbūvēt zaļo sienu, izveidojot izolētu guļamistabu.
* Izplēst ārā vecās grīdas, aizpildīt, lai nav tukšas un neskan kā mucā.
* Savilkt jaunus elektrības vadus
* Nomainīt radiatorus.
* Nomainīt vannas istabas durvis uz koridora pusi (šobrīd ir uz istabas pusi)
* Uzbūvēt prakstiski pa jaunu vannas istabu, tualeti un virtuvi
* Tikt vaļā no gāzes skaitītāja
* Pabīdīt vienas no guļamistabas durvīm uz loga pusi, lai būtu vienādi ar otrām un stūrī varētu ielikt plauktu vai skapi.

*Precīzāks un +/- atjaunots plāns būs apskatāms [Dzīvokļa remonts lapā]({filename}/pages/lv/dzivokla-remonts.md).*
