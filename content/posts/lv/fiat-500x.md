Title: Fiat 500x
Date: 2017-03-17 21:11
Category: Sākums
Tags: Mašīnas,Fiat,VW Beetle
Status: draft
Lang: lv

Jau sen gatavojos šim rakstam, tad nu beidzot saņēmos un sāku rakstīt. Nebija īsti pārliecība kur tieši šo likt, bet tā kā facebook ieraksti nāk un iet un šis būs garāks raksts, tad gribējās nolikt kaut kur mazliet drošākā vietā. Raksts ir par Fiat 500X, bet lai tiktu līdz tam pārskriešu pāri mazai vēsturei.

Problēma: Darba specifikas dēļ man ik pa laikam nākas braukt uz nedēļu prom. Kamēr es ar ģimenes vienīgo automašīnu prom tikmēr sievai problemātiski izbraukāt Valmieru, izvedāt bērnus uz bērnudārzu, klavierstundām, džudo, utt, vēl jo vairāk, ņemot vērā viņas darba grafiku (8-17). Tad nu izlēmām, ka jāpērk vēlviena mašīna ar ko braukāt tuvos gabalus (jeb pa pilsētu).

Nākamais solis atrast automašīnu. Budžets +/- 4k Eur. Un šeit kā jau parasti, pieliec 500Eur, sanāk mazliet labāka, pieliec vēl 500Eur un sanāk jau pavisam labāka, līdz attopies, ka 4k ir izauguši līdz 7k, kur tieši kā sākas +/- normālas lietotas automašīnas. 7k mums protams nebija, tāpēc braucam atpakaļ lejā uz 4. Skatamies vēl un nonākam pie secinājuma, ka VW Beetle abiem tīri labi patīk, draugi ieteica kā labu esam, un nemaksā arī pārāk dārgi salīdzinot ar piemēram Mini. Es zinu, ka VW nav tas lētākais variants, bet mēs gribējām tādu kas arī patīk, nevis ir tikai funkcionāls. Pagāja kāds laiciņš un pēkšņi parādās sludinājums Liepājā - dzeltens 2004. gada VW Beetle ar melnām svītrām pāri. - Gribēju vēl piebilst, ka šajā brīdī es jau biju palicis ļoti nepacietīgs, jo ilgi meklējām. - Es tieši kā biju Dobelē, relatīvi netālu. Aizbraucām, paskatījāmies, izbraucu, uzmetu aci visam ko zināju. Krāsa izskatījās mazliet dīvaina, bet diemžēl noignorēju. Cena ietilpst budžetā - 3700 Eur - ņemam ciet. Braucu laimīgs atpakaļ, saule spīd, dzeltena mašīna, logi vaļā, viss skaisti.

![Bilde]({filename}/images/vw-beetle-1.jpg)

Bet viss nebija nemaz skaisti. Vēlāk sākās visādas problēmas. Nomainīju ģeneratoru, akumulatoru, sataisīju kaut ko tur turbīnai, un kaut ko vēl, ko vairs neatceros. Pacēlām servisā augšā, izskatījās, ka kādreiz diezgan cietusi blakussēdētāja puse. Trubas berzējas gar motoru. Ventilators skaras klāt radiatoram, u.c. problēmas. Šis jau bija brīdis, kad man servisi bija pilnīgi līdz kaklam. Arī otrai mašīnai n-tās lietas bija jālabo, apmēram katru nedēļu pa servisu. Tad nu ļoti negribīgi tika nolemts, ka šis bija slikts pirkums, kas ir jāpārdod, varbūt nopērk kāds, kuram ir pacietība to visu labot.

Sludinājums ielikts, neviens, protams, nezvana. Tikmēr kolēģis stāsta kā viņam jauna mašīna, prakstiski nav jābrauc uz servisiem - tikai apkopes. Sākam domāt, ja saliek kopā visu iztērēto naudu un izdala uz pāris gadiem, sanāk, diezgan normāls līzinga maksājums. Lai vai kā negribējās ņemt līzingu, sanāk, ka maksājot par visiem remontiem un tērējot savu laiku braukājot pa servisiem es samaksāju tikpat vai pat vairāk kā man būtu jāmaksā par jaunas mašīnas līzinga maksājumu, pieņemot, ka mašīna maksā ap 15k Eur. Beidzot mēs nonākam pie Fiat. 


Man vienmēr patikušas mazas mašīnas, un jau ļoti ilgi esmu skatījies uz [Mini cooper](http://www.mini.lv/), bet cenas dēļ un pēdējā laikā arī atsauksmju dēļ vairs uz mini neskatos. Nākamais sarakstā tas pats VW Beetle, bet jauns. Uzmetam aci [VW.lv](http://www.volkswagen.lv/lv/models/beetle/gallery.html), skaisti, bet cenas sākot no 21K Eur - par daudz. Nākamais sarakstā - [Fiat 500](http://www.fiat.lv/model/fiat500/). Mājas lapā rakstīts - "MĒNEŠA MAKSĀJUMS TIKAI 99,- EUR" - ok, jāpaskatās tuvāk. Braucot uz Rīgu, sazvanu salonu, sarunāju izbraukt.


