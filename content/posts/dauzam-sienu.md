Title: Dauzam sienu
Date: 2016-12-04 01:20
Category: Sākums
Tags: Būvgruži

Pirmdien sāka strādāt meistars līdz ar to parādījies mazliet vairāk brīvs laiks, lai gan jāsaka, ka tagad krietni vairāk laika jāvelta plānošanai un iespējams laika trūkums būs tieši tāds pats kā pirms tam.

Sienas dauzīšanas process diezgan vienkāršs, divatā viens ar lielu āmuru, otrs ar lomiku un dauzam, tikai pieskatam, lai pārāk lieli gabali nekrīt pa tiešo uz paneļa (tajā brīdī grīdas jau bija izlauztas), lai kaimiņiem nebirst nost apmetums. Pēc tam vēlāk iepazinu perforatoru un nākamreiz visticamāk paņemtu tādu mazliet jaudīgāku ar ko viens un divi sienu nodauzītu, bet neskatoties uz vēsturiskiem instrumentiem pēc pāris stundām siena ir pārvērtusies par būvgružu kaudzi.


Lai runā daudz bildes ar aprakstiem:


* Grīda vēl visa nav izņemta, siena vēl nav kustināta;
![Dauzam sienu]({filename}/images/dauzam-sienu-1.jpg)

* Sākam demolēšanas darbus;
![Dauzam sienu]({filename}/images/dauzam-sienu-2.jpg)

* No loga puses;
![Dauzam sienu]({filename}/images/dauzam-sienu-3.jpg)

* Siena jau nojaukta;
![Dauzam sienu]({filename}/images/dauzam-sienu-4.jpg)

* Panorāma, skats briesmīgs. Vai ievēroji kā vilkti elektrības vadi?
![Dauzam sienu]({filename}/images/dauzam-sienu-5.jpg)

* Zem apmetuma tiek atrasti tīri smuki ķieģeļi, tiek izlemts to izmantot dizainā. Jātiek galā ar visu sienas apmetumu, līdz ar to tiek iznomāts perforators;
![Dauzam sienu]({filename}/images/dauzam-sienu-6.jpg)

* Apmetums nodauzīts +/- visai sienai;
![Dauzam sienu]({filename}/images/dauzam-sienu-7.jpg)

* Būvgruži tiek krauti maisos;
![Dauzam sienu]({filename}/images/dauzam-sienu-8.jpg)
* ![Dauzam sienu]({filename}/images/dauzam-sienu-9.jpg)

* Un maisi piekabē, kas savukārt tiek vesti uz laukiem, kur tie tiks izmantoti pirtiņas pamatu liešanā. Tas pats vēlāk notiek ar dēļiem - viss tiek kaut kā izmantots, nevis izmests ārā;
![Dauzam sienu]({filename}/images/dauzam-sienu-10.jpg)

* Viss skaisti iztīrīts;
![Dauzam sienu]({filename}/images/dauzam-sienu-11.jpg)
* ![Dauzam sienu]({filename}/images/dauzam-sienu-12.jpg)

* Izrādās, ka zem ķieģeļu sienas apmetuma kādreiz bijušas durvis, kas aizmūrētas diezgan draņķīgā veidā ar baltajiem ķieģeļiem, tad nu tiek iepirkti jauni ķieģeļi, kuri tiks ielikti balto vietā;
![Dauzam sienu]({filename}/images/dauzam-sienu-13.jpg)

* Mazliet panēsājām uz 5. stāvu;
![Dauzam sienu]({filename}/images/dauzam-sienu-14.jpg)

* Pirmie eksperimenti ar mūrēšanu;
![Dauzam sienu]({filename}/images/dauzam-sienu-15.jpg)

* Sāku dauzīt nost lieko apmetumu ar āmuru un skrūvgriezni, lai varētu jaunos ķieģeļus ielikt vietā, pēc 20min. tiek nopirkts šāds te, uzreiz viss notiek;
![Dauzam sienu]({filename}/images/dauzam-sienu-16.jpg)

* Pēc mūrēšanas jau mazliet labāk, bet vēl nav līdz galam skaidrs kā to sienu realizēt smukā paskatā;
![Dauzam sienu]({filename}/images/dauzam-sienu-17.jpg)

* Nākamajā dienā pēc durvju aizmūrēšanas tiek aizmūrētas arī vannas istabas durvis, ja pirmais ilga 3-4 nedēļas, tad otrais tika aizmūrēts vienā vakarā. Šķībi, greizi, bet ņemot vērā, ka tiks likts apmetums no abām pusēm, un tāpat tiks līdzināts, tad tas mūs baigi neuztrauc.
![Dauzam sienu]({filename}/images/dauzam-sienu-18.jpg)


Paldies Ivaram par āmura vicināšanu.
